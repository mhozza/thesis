\chapter{Súvisiaca práca}

V tejto kapitole si uvedieme stručný prehľad modelov, ktoré zahŕňajú doplnkové informácie do zarovnania pomocou metód klasifikácie a stručne uvedieme v čom sa bude náš model líšiť.

V princípe môžme rozlišovať dva typy modelov - \textit{generatívny model} a \textit{diskriminačný model}.
%Pri generatívnom modeli sa snažíme modelovať ako boli dáta generované. Na základe predpokladov o generovaní sa sažíme určiť triedu.
%Pri diskriminatívnom modeli sa nestaráme o to ako boli dáta generované, jednoducho kategorizuje vstupný vektor. \cite{gendiscmodels}

Konvenčné techniky odhadu pre zarovnávania sa zakladajú na generatívnom modeli. Generatívny model (napr. HMM) sa snaží modelovať proces, ktorý generuje dáta ako pravdepodobnosť $P(X,Y,Z)$, kde $X = x_1x_2\dots x_n$, $Y = y_1y_2\dots y_m$ a Z je zarovnanie. Ak poznáme $P(X,Y,Z)$ (alebo jej dobrý odhad),
$$\operatorname{ arg\,max}_z P(X = x,Y = y,Z = z)$$
predikuje zarovnanie $z$ z dvoch sekvencií $x$ a $y$. Aby sme žľahčili odhad $P(X,Y,Z)$, rozložíme ju pomocou nezávislých predpokladov na procese, ktorý generuje $x$ a $y$. To síce vedie k efektívnym a jednoduchým problémom odhadu, ale obmedzuje to interakcie v rámci sekvencií, ktoré by sme mohli modelovať. \cite{svmTrainingProteinsAlignment}

Výskum v oblasti strojového učenia dokázal, že diskriminatívne učenie (SVM, RandomForest) zvyčajne produkuje ovela presnejšie pravidlá ako generatívne učenie(HMM, naive Bayes classifier). \cite{svmTrainingProteinsAlignment}
Môže to byť vysvetlené tým, že $P(Z|X,Y)$, je už vhodné na vyhodnotenie optimálnej predikcie
$$\operatorname{ arg\,max}_z P(Z = z|X = x,Y = y).$$
\cite{svmTrainingProteinsAlignment}\\
Diskriminačné učenie aplikované na problém zarovnania bude priamo odhadovať $P(Z|X,Y)$ alebo prislúchajúcu diskriminačnú funkciu, a preto sa zamerá na podstatnú časť problému odhadu. \cite{svmTrainingProteinsAlignment}

Aktuálne existuje len niekoľko prístupov k diskriminačnému učeniu modelov zarovnávaní.
Jeden z možných prístupov je riešiť \textit{problém inverzného zarovnania} pomocou strojového učenia. \cite{svmTrainingProteinsAlignment}

\begin{df}[Inverzné zarovnanie]
Máme dané sekvencie a k nim zarovnanie. Inverzné zarovnanie nám vráti váhový model, s ktorým daný algoritmus na zarovnávanie vráti požadované zarovnanie k daným sekvenciám.
\end{df}

Problém inverzného zarovnania bol prvý krát formulovaný v \cite{inverseAlign1}.
Na tomto probléme je postavený aj model v \cite{svmTrainingProteinsAlignment}, kde sa na trénovanie Support Vector Machine (SVM) dá pozerať ako na riešenie tohto problému. V článku sa zaoberajú použitím \textit{Structural SVM} algoritmu na zarovnávanie proteínových sekvencií. Diskriminatívne učenie umožňuje zahrnutie množstva dodatočnej informácie -- státisíce parametrov.
Navyše SVM umožňuje trénovanie pomocou rôznych účelových funkcií(loss functions).
SVM algoritmus má lepšiu úspešnosť ako generatívna metóda SSALN, ktorá je veľmi presným generatívnym modelom zarovnaní, ktorá zahŕňa informáciu o štruktúre.

Podobný prístup je aj v CONTRAlign \cite{contralign}, kde sa používajú Conditional Random Fields (CRF). Tento prístup tiež ťaží z benefitov diskriminatívneho učenia, avšak narozdiel od \cite{svmTrainingProteinsAlignment} neumožňuje použitie účelových funkcií závislých na aplikácii.
